A Bresser tubus maradni akar...
----------------------------------
Jan 22, 2022
----------------------------------
Astronomy,Csillagászat,M1,Castor,M35,NGC2158,Ikrek Csillagkép
----------------------------------

Ugyan viszonylag friss vásárlás (2021 December) a Bresser Tubus, de kicsit csalódtam eleinte benne, mert nagyon nem sikerült vele 100X nagyítás felé menni. Sokan mondták, hogy rossz a légkör, illetve, hogy ez a tubus ennyit tud, miért lepődök meg. Az elméleti 200X nagyítás értelmezhetetlen itt. Erre a ma este azt hiszem a tubus rácáfolt.

Mindenesetre két hete ezért rendeltem egy Omegon 154/1848 Classic Cassegrain-t, mint egy középutas megoldás mindenre. Sajnos egylőre nem tudtam kipróbálni, mert a tükreit állítani kellene, de a lézer, amit rendeltem hozzá, elromlott, így vissza kellett küldenem Németországba. Várom, hogy megjöjjön és be tudjam rendesen állítani, addig maradt a Bresser.
Most is ezt használtam, viszont elég erősen meglepett a mai estén.

### Megfigyelési napló

**Időjárás**

Kábé -2 C&deg; volt, a hideg szél miatt kifejezetten vacogós idő, ezért csak egy óráig tudtam kint lenni. Az ég viszont baromi tiszta volt.

**Észrevételek**

- Annyira jó volt a légkör, hogy nem volt már kisebb fókuszú okulárom, hogy nagyobb nagyításra tudjak menni, és még mindig majdnem teljesen éles képet kaptam. Gyakorlatilag ma este kitudtam használni a maximumát a Bresser tubusnak, úgy érzem. Nagyon megvoltam vele elégedve.
- A lézert ha fixen működtetem és nem kapcsolom ki, akkor simán bírja a hideget.

**Mit láttam?**

Túl sok mindent most nem nézelődtem, mivel nagyon hideg volt.

- **<a href="https://hu.wikipedia.org/wiki/Rozetta-k%C3%B6d" target="_blank">Rozetta köd</a>** - 5200 fényévre lévő diffúz köd az Egyszarvú (Monoceros) csillagképben. A csillagai szépen látszódtak, de a ködből semmi. Valószínűleg a Bresser 10cm-es lencséje és a városi ég ehhez nagyon kevés.
- **<a href="https://hu.wikipedia.org/wiki/R%C3%A1k-k%C3%B6d" target="_blank">M1 (Rák köd)</a>** - 6500 fényévre lévő szupernóva-maradvány a Bika (Taurus) csillagképben. Félre nézéssel éppen lehetett látni valami pacát, de közel sem volt evidens, hogy ott van bármi.
- **<a href="https://hu.wikipedia.org/wiki/Messier_35" target="_blank">M35</a>** - 2800 fényévre lévő nyílthalmaz az Ikrek (Gemini) csillagképben. Viszonylag egyszerűen megtalálható, szépen elkülönül a környezetétől. Szomszédja viszont sokkal érdekesebb volt.
- **<a href="https://en.wikipedia.org/wiki/NGC_2158" target="_blank">NGC2158</a>** - 11000+ fényévre lévő nyílthalmaz szintén az Ikrekben. Sokkal szebb, mint a mellette lévő M35. Rengeteg sok apró csillag fedezhető fel benne, ahogy fehéresen fénylenek. Sokáig elidőztem rajta, nagyobb nagyításon is egyre több csillag látszódott.
- **<a href="https://en.wikipedia.org/wiki/Castor_(star)" target="_blank">Castor</a>** - A második legfényesebb kettős-csillagja az Ikrek csillagképnek. 37X nagyításon már éppen megfigyelhető volt kettős léte, 120-nál már szépen látszott a két csillag egymás mellett.

### Wikipédia és Stellarium képek

<div class="text-left"><strong>Csillagképek</strong></div>
![](assets/images/2022_01_22-bresser-wants-to-stay/starmap1.png)